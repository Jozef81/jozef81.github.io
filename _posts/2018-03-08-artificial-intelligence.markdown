---
layout: post
title:  "Nahradí umelá inteligencia našu vlastnú?"
date:   2017-03-12 17:10:58 +0200
author: "Jozef Varga"
permalink: /posts/
parent: /Documents/
depth: 2
---
# Úvod

Už oddávna tu boli vízie vytvoriť stroj alebo systém, ktorý by dokázal riešiť úlohy rovnako ako človek, systém, ktorý by dokázal nahradil človeka, tzv. umelú inteligenciu. Pod týmto pojmom si ľudia predstavujú rôzne veci, ako napríklad stroje vyzerajúce ako človek s ľudskou inteligenciu, no tento pojem skôr popisuje vednú disciplínu, ktorá sa zaoberá skúmaním myslenia človeka s cieľom toto myslenie napodobniť.

# Niečo z histórie

Vývoj umelej inteligencie ako takej začal už v 50. rokoch minulého storočia. Prvým program bol GPS, nie tá navigácia, ktorú poznáme dnes, ale General Problem Solver, ktorý bol schopný riešiť bežné problémy. Neskôr boli vyvinuté aj ďalšie programy simulujúce inteligenciu a jazyky, ktoré slúžili na ich tvorbu. No žiaden z týchto objavov v tej dobe priamo nezasiahol do životov bežných ľudí. [2][3]
	
# Používanie umelej inteligencie v súčasnosti

V súčasnosti používame umelú inteligenciu a možno mnohí o tom ani nevedia. Chcete zistiť, aké reštaurácie sú vo vašej blízkosti? Nie je nič jednoduchšie ako zdvihnúť telefón, povedať mu čo potrebujete a on vám dá takmer vždy presnú odpoveď. Potrebujete preložiť článok alebo stránku z jazyka, ktorému nerozumiete? Stačí použiť prekladač a preklad je na svete behom pár sekúnd. Chcete si naplánovať cestu na dovolenku alebo zistiť najrýchlejšiu cestu do práce lebo ste zaspali? Nevadí navigácia vám poskytne to čo potrebujete. V týchto, ale aj v mnoho ďalších oblastiach bežného života je použitá umelá inteligencia. [1]

# Budúcnosť umelej inteligencie a vplyv na náš život

Budúcnosť umelej inteligencie je ťažké predpovedať, no podľa môjho názoru sa bude vyvíjať veľmi rýchlo. Je dosť možné že jedného dňa bude umelá inteligencia riadiť naše životy. Plánovať osobný rozvrh, čo kedy robiť na základe našich preferencií, nakupovať veci podľa toho čo máme radi a podobne. Avšak aby bola umelá inteligencia efektívna a presná musí mať dostatok dát, s ktorými môže pracovať. A tu nastáva riziko. Systémy využívajúce umelú inteligenciu budú pracovať s osobnými údajmi každého človeka, ktorý bude tento systém využívať, tým pádom môže dôjsť k strate súkromia. 

Využívaním umelej inteligencie na takmer všetky bežné veci môže znížiť všeobecnú vzdelanosť ľudí, pretože väčšinu vecí by za nás spravila umelá inteligencia. Napríklad už by sa ľudia nemuseli učiť cudzie jazyky, použitím umelej inteligencie v prekladateľstve dosahuje úroveň prekladu veľmi blízku tomu čo by preložil človek sám. Nemuseli by sa učiť ani matematické či ekonomické výpočty, stačilo by zadať požiadavku a umelá inteligencia by sa už o všetko postarala. Mohlo by sa stať, že o niekoľko generácií by boli ľudia odkázaní na umelú inteligenciu, pretože sami by už bežné úkony nevedeli vykonávať. Pekným príkladom je film Wall-e, kde je všetko automatizované a ľudia nemusia nič robiť.

# Záver
	
V súčasnosti môže byť umelá inteligencia v mnohých aspektoch života veľkým pomocníkom, no uvidíme akým smerom sa bude poberať jej vývoj a jej vplyv na ľudí a ľudstvo ako také. Budeme otrokmi umelej inteligencie alebo ju využijeme v maximálny prospech ľudstva?

**Sources:**

[1] [Dann Albright, 10 Examples of Artificial Intelligence You’re Using in Daily Life, September 26, 2016](http://beebom.com/examples-of-artificial-intelligence/)

[2] [Gil Press, A Very Short History of Artificial Intelligence (AI), December 30, 2016](https://www.forbes.com/sites/gilpress/2016/12/30/a-very-short-history-of-artificial-intelligence-ai/)

[3] [A Brief History of AI](https://aitopics.org/i2kweb/aitopics/misc/brief-history)

[4] [GIDEON LEWIS-KRAUS, The Great A.I. Awakening, December 14, 2016](https://www.nytimes.com/2016/12/14/magazine/the-great-ai-awakening.html)


